# IHS Tech Conf
## IHS Tech Conf

**28 sierpnia 2015 roku** po raz kolejny zorganizowaliśmy wewnętrzną konferencję dla pracowników firmy IHS. Wydarzenie miało miejsce w jednej z sal Multikina w Gdańsku i wzięło w nim udział ok. 140 pracowników, w tym założyciel naszego biura — Andrzej Dostatni, oraz przełożony Andrzeja — Randy Harvey. Była to pierwsza edycja naszej konferencji, która odbyła się w sali kinowej i, jak się okazało, był to strzał w dziesiątkę, gdyż wiele osób zwracało uwagę na znakomitą widoczność ogromnego ekranu, a także większe skupienie uzyskane dzięki nastrojowej atmosferze sali kinowej.

<p>28 sierpnia 2015 roku po raz kolejny zorganizowaliśmy wewnętrzną konferencję dla pracowników firmy IHS.</p>

<p>Wydarzenie miało miejsce w jednej z sal Multikina w Gdańsku i wzięło w nim udział ok. 140 pracowników, w tym założyciel naszego biura &mdash; Andrzej Dostatni, oraz przełożony Andrzeja &mdash; Randy Harvey.</p>
<p>
    Była to pierwsza edycja naszej konferencji, która odbyła się w sali kinowej i, jak się okazało, był to strzał w dziesiątkę, gdyż wiele osób zwracało uwagę na znakomitą widoczność ogromnego ekranu, a także większe skupienie uzyskane
    dzięki nastrojowej atmosferze sali kinowej.
</p>

<p>
    Konferencję z wielką energią otworzył Peter Madsen z Rocket Madsen Space Lab — znany duński wynalazca, który samodzielnie buduje łodzie podwodne oraz realizuje swoje marzenie wykonania lotu poza ziemską atmosferę w samodzielnie skonstruowanej
    rakiecie. Peter opowiadał historie powstawania swoich wynalazków, borykania się z rozmaitymi problemami, które towarzyszą oryginalnemu hobby, jakim jest konstruowanie łodzi podwodnych i rakiet, oraz wskazywał na to jak wiele jesteśmy
    w stanie osiągnąć kierując się uporem i pasją. Film ze startu rakiety HEAT 1X Tycho Brahe, którą Peter Madsen zbudował jeszcze we współpracy z grupą Copenhagen Suborbitals, zrobił niesamowite wrażenie również dzięki temu, że został
    odtworzony w najlepszym możliwym do tego miejscu — sali kinowej.
</p>

<p>
    W kolejnej prezentacji Szymon Pobiega opowiadał o możliwości wykorzystania wzorców opartych o zdarzenia, a także o interesującym podejściu do zapewnienia autonomii systemom informatycznym poprzez niewspółdzielenie danych. Szymon jest
    znanym polskim blogerem, a obecnie także pracownikiem Particular Software, firmy założonej przez Udiego Dahana, wieloletniego proponenta podejścia Service Oriented Architecture. Szymon pokazywał przykłady rozwiązań w C#.
</p>

<p>
    Kolejna godzina została podzielona na dwie krótsze prezentacje. W pierwszej Bartek Krysztop, pracownik IHS, opowiedział o MarkLogic — platformie NoSQL oraz o zaawansowanym systemie wyszukiwania na niej opartym, który IHS wykorzystuje
    w swoich największych portalach informacyjnych do indeksowania i błyskawicznego serwowania milionów artykułów swoim klientom.
    <br /> W drugiej części Agata Jachimowicz, również pracująca w IHS, opowiedziała z pasją jak istotne w konstruowaniu naszych systemów jest zapewnienie wysokiej jakości interakcji z użytkownikiem.
</p>

<p>
    Po przerwie na lunch nastąpiła seria tzw. „Lightning Talks” w trakcie której zobaczyliśmy pięć dziesięciominutowych prezentacji pracowników IHSu. Mowa była o Atlassian Stash, podejściu do testowania automatycznego, bardzo interesującym
    zagadnieniu „Gamification” i architekturze opartej o mikroserwisy, ale także udało się posłuchać porad dotyczących organizacji swojego życia tak, aby pełniej z niego czerpać.
</p>

<p>
    Kolejna prezentacja to istna orgia dla programistów „front-end”. Kuba Waliński, znany m.in. z prezentowania na NDC Oslo, opowiedział o swoich doświadczeniach w rozwijaniu aplikacji w JavaScript. Poruszany był temat Angular.JS i problemu
    z kompatybilnością wersji 1 i 2. Dodatkowo Kuba podzielił się z nami licznymi poradami dotyczącymi organizacji i analizy kodu, a także testowaniem automatycznym.
</p>

<p>
    Ostatnia prezentacja to był prawdziwy rarytas — Marco Cecconi, pracownik StackOverflow, opowiadał o pragmatycznym podejściu do utrzymania i rozwijania jednej z ważniejszych dla każdego programisty (i nie tylko) stron internetowych,
    czyli stackoverflow.com. Błyskawiczne poprawianie problemów, codziennie wypuszczanie wersji oprogramowania do produkcji, mierzenie absolutnie wszystkiego, co ma związek z wydajnością i ciekawe porady dotyczące organizacji pracy
    to był znakomity przykład tego „jak robią to inni”.
</p>

<p>Koniec prezentacji nie był końcem IHS Tech Conf. Z Multikina udaliśmy się do Sopotu na „After-Party” na świeżym powietrzu, które płynnie przerodziło się w nocny rajd po klubach Sopotu.</p>

<p>Do zobaczenia za rok być może w formie nieco bardziej otwartej ;-)</p>

<p class="text-center">
    <img src="images/news/1/01.jpg" class="img img-responsive img-thumbnail" alt="IHS Tech Conf Poster" />
</p>