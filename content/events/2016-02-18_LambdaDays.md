# Lambda Days 2016
## Lambda Days 2016

W dniach **18-19 lutego 2016 roku** w Krakowie odbyła się kolejna edycja **Lambda Days** - konferencji poświęconej szeroko pojętym zagadnieniom związanym z funkcyjnymi językami programowania. Pięcioosobowa delegacja IHS Global dzielnie udała się transportem kolejowym, aby uczestniczyć w konferencji.

W dniach **18-19 lutego 2016 roku** w Krakowie odbyła się kolejna edycja LambdaDays - konferencji poświęconej szeroko pojętym zagadnieniom związanym z funkcyjnymi językami programowania. Pięcioosobowa delegacja IHS Global dzielnie udała się transportem kolejowym, aby uczestniczyć w konferencji.

<p class="text-center">
    <img src="images/aktualnosci/lambdadays2016/informatycy.jpg" class="img img-responsive img-thumbnail" alt="Delegacja na Lambda Days 2016" />
</p>

Jak co roku na Lambda days pojawiło się sporo ciekawych prelengentów, związanych ze światem programowania funkcyjnego. Przybyli między innymi : José Valim - twórca języka Elixir, Philip Wadler - jeden z ojców założycieli Haskella, Bruce Tate - polyglot programmer, autor np. Seven Languages in Seven Weeks, Robert Virding - współtwórca Erlang’a. Jako, że informacja o mówcach uczestniczących w prezentacji oraz tematach ich prezentacji była dostępna odpowiednio wcześniej wszyscy niecierpliwie oczekiwali rozpoczęcia się konferencji.

Pierwszy dzień rozpoczął się znakomitym keynotem jednego z twórców Haskella - Philipa Wadlera, który wykazał, że kosmici o ile programują to na pewno programują funkcyjnie.

<p class="text-center">
    <img src="images/aktualnosci/lambdadays2016/waddler1.jpg" class="img img-responsive img-thumbnail" alt="Lambda Days 2016" />
</p>

Phil dowodzi, że języki funkcyjne mogą być rozumiane nie tylko w naszym wszechświecie, ale również we wszystkich wszechświatach równoległych.

<p class="text-center">
    <img src="images/aktualnosci/lambdadays2016/waddler2.jpg" class="img img-responsive img-thumbnail" alt="Lambda Days 2016" />
</p>

Związki programowania funkcyjnego z matematyką, w szczególności teorią kategorii czy rachunkiem lambda omawiane były w trakcie wielu prezentacji od w/w keynotu począwszy na końcowym keynocie Bartosza Milewskiego skończywszy.

Konferencja miała trzy tzw. "tracki", z których jeden został oznaczony, jako "research" i skupiony był na zagadnieniach stricte technicznych.

Zagadnienia techniczne obracały się wokół F#, języków działających na maszynie wirtualnej Erlanga, innych języków funkcyjnych, programowania funkcyjnego w przeglądarce oraz programowania reaktywnego. Wielu prezenterów i uczestników deklarowało codzienne wykorzystywanie programowania funkcyjnego w komercyjnych projektach i trend wydaje się być niezmiennie rosnący.

Jak na dobrą funkcyjną konferencję przystało, nie zabrakło tam oczywiście Haskella:

* John Hughes, jeden z twórców Haskella i twórca QuickChecka, opowiedział o testowaniu zawiłości mechanizmów Dropboxa QuickCheckiem przy użycia property based testingu. Utworzenie modelu odwzorowującego zachowania serwisu i wykazującego różne “dziwne” zachowania nie było proste, jednak pionier Haskella pokazał, co udało mu się osiągnąć. Warto nadmienić, że w tym procesie zostało wykrytych kilka bugów, które zostały zaraportowane do Dropboxa (który to, podobno, podziękował i naprawił). John pokazał, że nawet jesli nie chcemy używać Haskella do pisania kodu produkcyjnego, może to być świetne narzędzie do testowania naszych systemów.
* Lech Głowiak, zmóżdżył się nad tym jak pożenić JVM z Haskellem, odkrywając język Fregre, o czym dogłębnie opowiedział na swojej prezentacji “Getting started with Frege”. Jeśli jesteś programistą Javy, wiedz że nie jesteś skazany na brak implementacji konceptów funkcyjnych - spróbuj użyć Frege!
* Michał Płachta postanowił pożenić Haskella, tym razem z Elmem, co według mnie stanowi bardzo ciekawe połączenie dwóch czysto funkcyjnych języków. Zaskakując nas paroma ciekawymi monadami, niezrozumiałymi parametrami przedstawił jak mógłby wyglądać prosty w pełni funkcyjny stack.

Konferencja odbyła się w Audytorium Maximum Uniwersytetu Jagiellońskiego. Wykorzystywane były sale mniejszego rozmiaru, jednakże dało się to odczuć tylko w trakcie kilku najbardziej popularnych prezentacji, gdzie spóźnialscy zmuszeni byli do oglądania wykładu siedząc na schodach. Organizacja była bardzo dobra, choć niektórzy, co bardziej mięsożerni koledzy narzekali na małą ilość mięsa w posiłkach. Na szczęście sponsorowane przez firmę Scalac napoje energetyczne w lambda-stylizowanych puszkach dostarczały wszystkich składników odżywczych wymaganych przez rasowych programistów. Jedynie programiści Ruby nie mogli skorzystać z oferty gdyż zgodnie z ostrzeżeniem na puszce napój z językiem Ruby nie był kompatybilny.

Konferencja była też świetnym miejscem na spotkanie ludzi, nie tylko prelengentów, którzy na codzień wykorzystują programowanie funkcyjne. Była to więć świetna okazja do wymienienia spostrzeżeń i przemyśleń.

Podsumowując była to dobrze zorganizowana konferencja, przy odrobinie szczęścia w doborze "tracków" zapewniająca solidną dawkę niezłych prezentacji i na pewno IHS Global wyśle swoich zwiadowców na Lambda days 2017.